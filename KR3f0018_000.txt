# -*- mode: mandoku-view; -*-
#+TITLE: 御製歷象考成
#+DATE: 2015-08-24 23:09:47.702436
#+PROPERTY: ID KR3f0018
#+PROPERTY: BASEEDITION WYG    
#+PROPERTY: JUAN 御製律厯淵源序
<pb:KR3f0018_WYG_000-1a>¶
御製律厯淵源序¶
　粵稽前古堯有羲和之咨舜有后䕫之命周有商高之¶
　訪逮及厯代史書莫不志律厯備數度用以敬天授民¶
　格神和人行於邦國而周於鄉閭典至重也我¶
　皇考聖祖仁皇帝生知好學天縱多能萬幾之暇留心¶
　律厯算法積數十年博考繁賾搜抉奧微叅伍錯綜一¶
　以貫之爰¶
　指授莊親王等率同詞臣於大内蒙養齋編纂毎日進¶
<pb:KR3f0018_WYG_000-1b>¶
　呈¶
　親加改正彙輯成書總一百卷名爲律厯淵源凡爲三¶
　部區其編次一曰厯象考成其編有二上編曰揆天察¶
　紀論本體之象以明理也下編曰明時正度密致用之¶
　術列立成之表以著法也一曰律呂正義其編有三上¶
　編曰正律審音所以定尺考度求律本也下編曰和聲¶
　定樂所以因律製器審八音也續編曰協均度曲所以¶
　窮五聲二變相和相應之源也一曰數理精藴其編有¶
<pb:KR3f0018_WYG_000-2a>¶
二上編曰立綱明體所以解周髀探河洛闡幾何明比¶
例下編曰分條致用以線面體括九章極於借衰割圜¶
求體變化於比例規比例數借根方諸法蓋表數備矣¶
洪惟我國家聲靈逺届文軌大同自極西歐羅巴諸國¶
專精世業各獻其技於閶闔之下典籍圖表燦然畢具¶
我¶
皇考兼綜而裁定之故凡古法之歲乆失傳擇焉而不¶
精與西洋之侏&KR0867;詰屈語焉而不詳者咸皆條理分明¶
<pb:KR3f0018_WYG_000-2b>¶
本末昭晰其精當詳悉雖專門名家莫能窺萬一所謂¶
惟聖者能之豈不信歟夫理與數合符而不離得其數¶
則理不外焉此圖書所以開易範之先也以線體例絲¶
管之别以弧角求經緯之度若此類者皆數法之精而¶
律厯之要斯在故三書相爲表裏齊七政正五音而必¶
通乎九章之義所由試之而不忒用之而有效也書成¶
纂修諸臣請序而傳之恭惟¶
聖學高深豈易鑽仰顧朕夙承¶
<pb:KR3f0018_WYG_000-3a>¶
庭訓於此書之大指微義¶
提命殷勤歲月斯乆尊其所聞敬効一詞之贊葢是書¶
也豈惟¶
皇考手澤之存實稽古準今集其大成高出前代垂千¶
萬世不易之法將欲協時正日同律度量衡求之是書¶
則可以建天地而不悖俟聖人而不惑矣¶
雍正元年十月朔敬書¶
#+PROPERTY: JUAN 總目
<pb:KR3f0018_WYG_000-4a>¶
　欽定四庫全書　　　　子部六¶
御製厯象考成總目　　　　天文算法類一(推歩之/屬)¶
　　　上編十六卷¶
　　　下編十卷¶
　　　表十六卷¶
　　　　　(臣/)等謹案¶
　　御製厯象考成四十二卷康熙五十二年¶
　　聖祖仁皇帝御定律厯淵源之第一部也按推歩之¶
<pb:KR3f0018_WYG_000-4b>¶
　　　　　術古法無徵所可考者漢太初術以下至明¶
　　　　　大統術而已自利瑪竇入中國測驗漸宻而¶
　　　　　辨爭亦遂日起終明之世朝議堅守門户訖¶
　　　　　未嘗用也¶
　　　　國朝聲教覃敷極西諸國皆累譯而至其術愈¶
　　　　　推愈精又與崇禎新法算法圖表不合而作¶
　　　　　新法算書時歐邏巴人自秘其學立説復深¶
　　　　　隠不可觧¶
#+PROPERTY: JUAN [提要]
<pb:KR3f0018_WYG_000-5a>¶
　聖祖仁皇帝乃¶
　特命諸臣詳考法原定著此書分上下二編上編曰¶
　　　　揆天察紀下編曰明時正度集中西之大同¶
　　　　建天地而不悖精微廣大殊非管蠡之見所¶
　　　　能測今據其可以仰窺者與新法算書互校¶
　　　　如黄道斜交赤道而出其内外其相距之度¶
　　　　即二至太陽距赤道之緯度新法算書用西¶
　　　　人第谷所測定為二十三度三十一分三十¶
<pb:KR3f0018_WYG_000-5b>¶
　　　　秒今則累測夏至午正太陽髙度得黄赤大¶
　　　　距為二十三度二十九分三十秒較第谷所¶
　　　　測度　少二分葢黄赤二道由逺而近其所¶
　　　　以古多今少漸次移易之故非巧算所能及¶
　　　　故當隨時宻測以合天行者也又時差之根¶
　　　　其故有二一因太陽之實行而時刻為之進¶
　　　　退葢以髙卑為加減之限也一因赤道之升¶
　　　　度而時刻為之消長葢以分至為加減之限¶
<pb:KR3f0018_WYG_000-6a>¶
　　　　也新法算書合二者以立表名曰日差然髙¶
　　　　卑每年有行分則宫度引數必不能相同合¶
　　　　立一表歳乆必不可用今分為二表加減二¶
　　　　次而於法為宻矣又新法算書推算日食三差¶
　　　　以黄平象限為本然三差並生於太隂而太隂¶
　　　　之經緯度為白道經緯度當以白平象限為¶
　　　　本太隂在此度即無東西差而南北差最大¶
　　　　與髙下差等若在此度以東則差而早宜有¶
<pb:KR3f0018_WYG_000-6b>¶
　　　　減差在此度以西則差而遲宜有加差其加減¶
　　　　有時而與黄平象限同有時而與黄平象限異¶
　　　　故定交角有反其加減之用也又厯来算術定¶
　　　　月食初虧復圓方位東西南北主黄道之經緯而¶
　　　　言非謂地平經緯之東西南北也惟月實行之度¶
　　　　在初宫六宫望時又為子正則黄道經緯之東西¶
　　　　南北與地平經度合否則黄道升降有邪正而加¶
　　　　時距午有逺近両經緯迴然各别所推之東西南北¶
<pb:KR3f0018_WYG_000-7a>¶
　　　　必不與地平之方位相符今實指其在月體¶
　　　　之上下左右為衆目所共睹較舊法更為親¶
　　　　切又新法算書言五星古圖以地為心新圖¶
　　　　以日為心然第谷推步均數惟火星以日為¶
　　　　心若以地為心立算其得數亦與之同知第谷¶
　　　　乃虚立巧算之法而五星本天實皆以地為¶
　　　　心葢金水二星以日為心者乃其本輪非本¶
　　　　天也土木火三星以日為心者乃次輪上星¶
<pb:KR3f0018_WYG_000-7b>¶
　　　　行距日之跡亦非本天也至若弧三角之法¶
　　　　新法算書所載圖説殊多龎雜而正&KR0707;又遺¶
　　　　黄赤互求之法今以正&KR0707;約之為對邊對角¶
　　　　及垂&KR0707;矢較三比例則周天經緯皆可互求¶
　　　　而操之有要矣此皆訂正新法算書之大端¶
　　　　其餘與新法算書相同者亦推衍精宻無差¶
　　　　累黍洵乎¶
　大聖人之制作萬世無出其範圍者矣乾隆四十九¶
<pb:KR3f0018_WYG_000-8a>¶
　　　　年六月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官(臣/)陸　費　墀¶
#+PROPERTY: JUAN 職名
<pb:KR3f0018_WYG_000-9a>¶
　　雍正二年五月十七日奉¶
㫖開載纂修編校諸臣職名¶
　　　　承¶
㫖纂修¶
　　和　　　碩　　莊　　親　　王(臣/)允　祿¶
　　和　　　碩　　誠　　親　　　王(臣/)允　祉¶
　　　彚編¶
　　日講官起居注詹事府少詹事兼翰林院侍講學士加一級(臣/)何國宗¶
<pb:KR3f0018_WYG_000-9b>¶
　　翰　　林　　院　　編　　　修(臣/)梅㲄成¶
　　　分校¶
　　原任湖南巡撫都察院右副都御史(臣/)魏廷珍¶
　　翰　　林　　院　　編　　　修(臣/)王蘭生¶
　　原　　　　　進　　　　　　士(臣/)方　苞¶
　　　考測¶
　　會　　考　　府　　郎　　　中(臣/)成　徳¶
　　㕘　　　　　　　　　　　　領(臣/)阿齊圖¶
<pb:KR3f0018_WYG_000-10a>¶
　　原　任　吏　部　員　外　郎(臣/)顧　琮¶
　　工　部　員　外　郎　加　一　級(臣/)照　海¶
　　食員外郎俸欽天監五　官　正(臣/)明安圖¶
　　兵　　部　主　事　加　一　級(臣/)平　安¶
　　福　　建　汀　州　府　知　府(臣/)何國棟¶
　　江　　西　袁　州　府　知　府(臣/)李　英¶
　　翰　林　院　筆　帖　式　加　一　級(臣/)豐盛額¶
　　　校算¶
<pb:KR3f0018_WYG_000-10b>¶
　　兵部郎中兼管欽天監左監副事加二級(臣/)何國柱¶
　　刑　　　部　　員　　外　　　郎(臣/)倫大理¶
　　欽　天　　監　　左　　監　　副(臣/)四　格¶
　　内　　　　閣　　中　　　　書(臣/)黄　茂¶
　　欽　天　監　博　士　加　一　級(臣/)潘汝瑛¶
　　山　　東　莒　州　　知　　州(臣/)陳永年¶
　　廣　東　西　寧　縣　知　　縣(臣/)薩　海¶
　　京　衛　武　學　教　　授(臣/)胡　振¶
<pb:KR3f0018_WYG_000-11a>¶
　　舉　　人　揀　選　知　　縣(臣/)髙　澤¶
　　㑹　　考　府　筆　帖　　式(臣/)傅明安¶
　　吏　　部　筆　　　帖　　式(臣/)戴嵩安¶
　　候　　補　筆　　　帖　　式(臣/)黑　都¶
　　生　　　　　　　　　　　員(臣/)秦　宁¶
　　生　　　　　　　　　　　員(臣/)五徳寳¶
　　䕶　　　　　　　　　　　軍(臣/)楊　格¶
　　　校錄¶
<pb:KR3f0018_WYG_000-11b>¶
　　翰　　林　　院　　侍　　　讀(臣/)呉孝登¶
　　翰　　林　　院　　侍　　　講(臣/)留　保¶
　　刑　部　郎　中　　加　一　級(臣/)朱　崧¶
　　户　　　部　　　　主　　　事(臣/)黒　赫¶
　　禮　　　部　　　　主　　　事(臣/)穆繼倫¶
　　刑　　　部　　　　主　　　事(臣/)玉　羾¶
　　工　部　主　事　　加　一　級(臣/)色合立¶
　　户　部　司　庫　　加　一　級(臣/)穆成格¶
<pb:KR3f0018_WYG_000-12a>¶
　　工　　　部　　　司　　　　　庫(臣/)伍大夀¶
　　行　人　司　行　人　加　一　級(臣/)顧陳垿¶
　　湖　廣　黄　州　府　同　　　知(臣/)郎　瀚¶
　　江　南　通　州　知　州　加　一　級(臣/)白暎棠¶
　　河　南　孟　津　縣　知　縣　加　一　級(臣/)陳永貞¶
　　監　　生　候　選　州　同　　知(臣/)張嘉論¶
　　生　　　　　　　　　　　　　員(臣/)焦繼謨¶
