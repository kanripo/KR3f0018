# -*- mode: mandoku-view; -*-
#+TITLE: 御製歷象考成
#+DATE: 2015-08-24 23:09:48.210782
#+PROPERTY: ID KR3f0018
#+PROPERTY: BASEEDITION WYG    
#+PROPERTY: JUAN 上編卷十六
<pb:KR3f0018_WYG_016-1a>¶
　欽定四庫全書¶
御製厯象考成上編卷十六¶
　　恒星厯理¶
　　　恒星總論¶
　　　恒星東行¶
　　　測恒星法¶
　　　三恒星比測考經度¶
　　　推恒星赤道經緯度¶
<pb:KR3f0018_WYG_016-1b>¶
　　　七政宿度¶
　　　中星時刻¶
　　　恒星出入地平¶
<pb:KR3f0018_WYG_016-2a>¶
　　恒星總論¶
恒星之名見於春秋而四仲中星及斗牽牛織女參¶
昴箕畢大火農祥龍尾鳥帑天駟天黿之屬散見於¶
尚書易詩左傳國語至周禮春官馮相氏掌二十八¶
星之位而禮記月令太戴禮夏小正稍具諸星見伏¶
之節葢古者敬天勤民因時出政皆以星為紀秦炬¶
之後羲和舊術無復可稽其傳者惟史記天官書而¶
所載簡畧後漢張衡云中外之官常明者百有二十¶
<pb:KR3f0018_WYG_016-2b>¶
四可名者三百二十為星二千五百而其書不傳至¶
三國時太史令陳卓始列巫咸甘石三家所著星圖¶
總二百八十三官一千四百六十四星隋丹元子作¶
步天歌叙三垣二十八宿共一千四百六十七星為¶
觀象之津梁然尚未有各星經緯度數自唐宋而後¶
諸厯家以儀象考測始有各星入宿去極度數視古¶
加密矣新法厯書恒星圖表共星一千二百六十六¶
分為六等第一等星一十七第二等星五十七第三¶
等星一百八十五第四等星三百八十九第五等星¶
<pb:KR3f0018_WYG_016-2b>¶
三百二十三第六等星二百九十五外無名不入等¶
<pb:KR3f0018_WYG_016-3a>¶
者四百五十九康熙壬子年欽天監新修儀象志恒¶
星亦分六等而其數又與新法厯書微異第一等星¶
一十六第二等星六十八第三等星一百零八第四¶
等星五百一十二第五等星三百四十二第六等星¶
七百三十二總計一千八百七十八葢觀星者以目¶
之所能辨因其形體聨綴成象而命之名其微茫昬¶
暗者多不可考故各家星官之學有古少而今多者¶
亦有古多而今少者而惟列宿及諸大星則中外如¶
<pb:KR3f0018_WYG_016-3b>¶
一轍也今擇其近黄道諸星及星體之大者為推凌¶
犯中星之用其黄道經緯則依儀象志加嵗差推算¶
為厯元康熙二十三年甲子黄道經緯度云¶
<pb:KR3f0018_WYG_016-4a>¶
　　恒星東行¶
恒星行即古嵗差也古厯俱謂恒星不動而黄道西¶
移今謂黄道不動而恒星東行葢使恒星不動而黄¶
道西移則恒星之黄道經緯度宜毎嵗不同而赤道¶
經緯度宜終古不變今測恒星之黄道經度毎嵗東¶
行而緯度不變至於赤道經度則逐嵗不同而緯度¶
尤甚自星紀至鶉首六宮星在赤道南者緯度古多¶
而今漸少在赤道北者緯度古少而今漸多自鶉首¶
<pb:KR3f0018_WYG_016-4b>¶
至星紀六宫星在赤道南者緯度古少而今漸多在¶
赤道北者緯度古多而今漸少凡距赤道二十三度¶
半以内之星在赤道北者皆可以過赤道南在赤道¶
南者亦可以過赤道北則恒星循黄道東行而非黄¶
道之西移明矣新法厯書載西人第谷以前恒星東¶
行之數或云百年而行一度或云七十餘年而行一¶
度或云六十餘年而行一度隨時修改訖無定數與¶
古厯累改嵗差之意同迨至第谷殫精推測方定恒¶
星毎嵗東行五十一秒約七十年有餘而行一度而¶
<pb:KR3f0018_WYG_016-4b>¶
元郭守敬所定亦為近之至今一百四十餘年驗之¶
<pb:KR3f0018_WYG_016-5a>¶
於天雖無差忒但星行微渺必厯多年其差乃見然¶
則第谷所定之數亦未可泥為定率惟隨時測驗依¶
天行以推其數可也¶
<pb:KR3f0018_WYG_016-6a>¶
　　測恒星法¶
恒星東行既依黄道則測定一年之黄道經緯度而¶
逐年之黄道經緯度皆視此矣然欲測諸恒星必以¶
一星作距而欲測黄道經緯度必以赤道經緯度為¶
宗葢諸曜隨天左旋惟赤極不動其經緯既與黄道¶
相當又與地平相應時刻之早晚於是乎紀太陽之¶
躔次於是乎辨非赤道則黄道無從而稽也其法擇¶
恒星之大者測其方中時刻及正午髙弧乃以本時¶
<pb:KR3f0018_WYG_016-6b>¶
太陽赤道經度與太陽距午正赤道經度相加即星¶
之赤道經度又以正午髙弧與赤道髙度相減即星¶
之赤道緯度既得赤道經緯度則用弧三角法推得¶
黄道經緯度既得一星之黄赤經緯度即以此一星¶
作距或用黄道赤道諸儀測其相距之經緯或用地¶
平象限諸儀測其偏度及髙弧而諸星之黄赤經緯¶
度皆可得矣要之測恒星之法先測一星為準而此¶
星經度必取定於太陽倘於時刻差四分則於天行¶
差一度故須㕘互考驗方得密合或用太陰及太白¶
<pb:KR3f0018_WYG_016-6b>¶
比測者然皆有視差不如用太陽之確準也¶
<pb:KR3f0018_WYG_016-7a>¶
　　　　　　　　　　設如亥初初刻測得大角¶
　　　　　　　　　　星方中正午髙弧七十度¶
　　　　　　　　　　四十九分四十秒本時太¶
　　　　　　　　　　陽赤道經度為實沈宫一¶
　　　　　　　　　　十五度四十九分一十秒¶
　　　　　　　　　　求大角星黄赤經緯度如¶
　　　　　　　　　　圖甲為天頂甲乙丙丁為¶
　　　　　　　　　　子午圈乙丙為地平丁為¶
<pb:KR3f0018_WYG_016-7b>¶
　　　　　　　　　　北極戊巳為赤道庚辛為¶
　　　　　　　　　　黄道壬為大角星當赤道¶
　　　　　　　　　　之戊戊乙為京師赤道髙¶
　　　　　　　　　　五十度零五分壬乙為星¶
　　　　　　　　　　髙弧七十度四十九分四¶
　　　　　　　　　　十秒癸為太陽當赤道之¶
　　　　　　　　　　子戊子為亥初初刻距午¶
　　　　　　　　　　正赤道經度以亥初初刻¶
　　　　　　　　　　距午正之九小時變作一¶
<pb:KR3f0018_WYG_016-7b>¶
　　　　　　　　　　百三十五度自子㸃實沈¶
<pb:KR3f0018_WYG_016-8a>¶
　　　　　　　　　　宫一十五度四十九分一¶
　　　　　　　　　　十秒計之得戊㸃為大火¶
　　　　　　　　　　宫初度四十九分一十秒¶
　　　　　　　　　　即大角星赤道經度又以¶
　　　　　　　　　　壬乙七十度四十九分四¶
　　　　　　　　　　十秒與戊乙五十度零五¶
　　　　　　　　　　分相減餘壬戊二十度四¶
　　　　　　　　　　十四分四十秒即大角星¶
<pb:KR3f0018_WYG_016-8b>¶
　　　　　　　　　　距赤道北緯度乃用弧三¶
　　　　　　　　　　角法推之即得大角星黄¶
　　　　　　　　　　道經度為夀星宫二十度¶
　　　　　　　　　　二十二分三十秒緯度距¶
　　　　　　　　　　黄道北三十一度零三分¶
　　　　　　　　　　也(法與斜弧三角形/設例第七則同)¶
　　　　　　　　　　設如以大角星作距用黄¶
　　　　　　　　　　道儀測心宿第二星如圖¶
　　　　　　　　　　甲乙為南北極丙丁為黄¶
<pb:KR3f0018_WYG_016-8b>¶
　　　　　　　　　　極軸甲丙乙丁為過二極¶
<pb:KR3f0018_WYG_016-9a>¶
　　　　　　　　　　經圈戊巳為地平庚辛為¶
　　　　　　　　　　黄道庚為冬至辛為夏至¶
　　　　　　　　　　壬為黄道心壬癸為黄道¶
　　　　　　　　　　心緯表子㸃為夀星宫二¶
　　　　　　　　　　十度二十二分三十秒即¶
　　　　　　　　　　大角星黄道經度丑㸃為¶
　　　　　　　　　　其對衝即降婁宫二十度¶
　　　　　　　　　　二十二分三十秒於丑㸃¶
<pb:KR3f0018_WYG_016-9b>¶
　　　　　　　　　　安表耳對丙丁黄極軸見¶
　　　　　　　　　　大角星如寅當黄道之子¶
　　　　　　　　　　同時於丙卯丁辰黄道經¶
　　　　　　　　　　圈辰㸃安表耳對壬癸緯¶
　　　　　　　　　　表見心宿第二星如卯當¶
　　　　　　　　　　黄道之己乃視己㸃為析¶
　　　　　　　　　　木宫五度五十五分三十¶
　　　　　　　　　　秒即心宿第二星黄道經¶
　　　　　　　　　　度又視辰午四度二十七¶
<pb:KR3f0018_WYG_016-9b>¶
　　　　　　　　　　分與卯巳等即心宿第二¶
<pb:KR3f0018_WYG_016-10a>¶
　　　　　　　　　　星距黄道南之緯度也¶
　　　　　　　　　　設如用赤道儀測之如圖¶
　　　　　　　　　　甲乙為赤極軸甲丙乙丁¶
　　　　　　　　　　為子午圈丙丁為地平戊¶
　　　　　　　　　　巳為赤道庚為赤道心庚¶
　　　　　　　　　　辛為赤道心緯表壬為心¶
　　　　　　　　　　宿第二星正到子午圈上¶
　　　　　　　　　　於癸㸃安表耳對庚辛緯¶
<pb:KR3f0018_WYG_016-10b>¶
　　　　　　　　　　表見心宿第二星當赤道¶
　　　　　　　　　　之戊距赤道如戊壬同時¶
　　　　　　　　　　以甲子乙丑經圈對大角¶
　　　　　　　　　　星寅則當赤道之子乃視¶
　　　　　　　　　　子戊相距三十二度二十¶
　　　　　　　　　　分五十秒與大角星赤道¶
　　　　　　　　　　經度大火宫初度四十九¶
　　　　　　　　　　分一十秒相加(因在距星/東故加若)¶
　　　　　　　　　　(在距星/西則減)得析木宫三度一¶
<pb:KR3f0018_WYG_016-10b>¶
　　　　　　　　　　十分即心宿第二星赤道¶
<pb:KR3f0018_WYG_016-11a>¶
　　　　　　　　　　經度又視戊壬二十五度¶
　　　　　　　　　　四十三分二十秒即心宿¶
　　　　　　　　　　第二星距赤道南之緯度¶
　　　　　　　　　　既得赤道經緯度用弧三¶
　　　　　　　　　　角法推之亦得心宿第二¶
　　　　　　　　　　星黄道經度為析木宫五¶
　　　　　　　　　　度五十五分三十秒緯度¶
　　　　　　　　　　在黄道南四度二十七分¶
<pb:KR3f0018_WYG_016-11b>¶
　　　　　　　　　　也¶
　　　　　　　　　　又隨時測恒星法設如子¶
　　　　　　　　　　正初刻用地平儀測得室¶
　　　　　　　　　　宿第一星地平經度偏西¶
　　　　　　　　　　六十一度三十四分五十¶
　　　　　　　　　　秒同時用象限儀測得髙¶
　　　　　　　　　　弧五十二度五十三分四¶
　　　　　　　　　　十五秒本時太陽赤道經¶
　　　　　　　　　　度為夀星宫初度五十二¶
<pb:KR3f0018_WYG_016-11b>¶
　　　　　　　　　　分三十六秒正午赤道經¶
<pb:KR3f0018_WYG_016-12a>¶
　　　　　　　　　　度為降婁宫初度五十二¶
　　　　　　　　　　分三十六秒求室宿第一¶
　　　　　　　　　　星黄赤經緯度如圖甲為¶
　　　　　　　　　　天頂甲乙丙丁為子午圈¶
　　　　　　　　　　乙丙為地平丁為北極戊¶
　　　　　　　　　　巳為赤道庚為室宿第一¶
　　　　　　　　　　星當赤道之辛乙壬為地¶
　　　　　　　　　　平經度偏西六十一度三¶
<pb:KR3f0018_WYG_016-12b>¶
　　　　　　　　　　十四分五十秒即壬甲乙¶
　　　　　　　　　　角庚壬為髙弧五十二度¶
　　　　　　　　　　五十三分四十五秒庚辛¶
　　　　　　　　　　為赤道北緯度即丁庚之¶
　　　　　　　　　　餘戊辛為距午正赤道經¶
　　　　　　　　　　度即丁角乃用甲丁庚斜¶
　　　　　　　　　　弧三角形求丁庚弧及丁¶
　　　　　　　　　　角此形有甲丁弧五十度¶
　　　　　　　　　　零五分為京師北極距天¶
<pb:KR3f0018_WYG_016-12b>¶
　　　　　　　　　　頂之度有甲庚弧三十七¶
<pb:KR3f0018_WYG_016-13a>¶
　　　　　　　　　　度零六分一十五秒為庚¶
　　　　　　　　　　壬之餘有甲角一百一十¶
　　　　　　　　　　八度二十五分一十秒為¶
　　　　　　　　　　壬甲乙角之外角求得丁¶
　　　　　　　　　　庚弧七十六度一十六分¶
　　　　　　　　　　一十四秒與丁辛九十度¶
　　　　　　　　　　相減餘庚辛一十三度四¶
　　　　　　　　　　十三分四十六秒即室宿¶
<pb:KR3f0018_WYG_016-13b>¶
　　　　　　　　　　第一星距赤道北緯度又¶
　　　　　　　　　　求得丁角三十度當戊辛¶
　　　　　　　　　　弧即距午正赤道經度與¶
　　　　　　　　　　戊㸃降婁宫初度五十二¶
　　　　　　　　　　分三十六秒相減(因星在/午西故)¶
　　　　　　　　　　(減若星在/午東則加)得辛㸃為娵訾¶
　　　　　　　　　　宫初度五十二分三十六¶
　　　　　　　　　　秒即室宿第一星赤道經¶
　　　　　　　　　　度既有赤道經緯度則用¶
<pb:KR3f0018_WYG_016-13b>¶
　　　　　　　　　　弧三角法推之即得室宿¶
<pb:KR3f0018_WYG_016-14a>¶
　　　　　　　　　　第一星黄道經度為娵訾¶
　　　　　　　　　　宫一十九度三十九分三¶
　　　　　　　　　　十秒緯度在黄道北一十¶
　　　　　　　　　　九度二十六分也此法或¶
　　　　　　　　　　用月食時刻或用中星時¶
　　　　　　　　　　刻隨時測量不必方中其¶
　　　　　　　　　　所得太陽距正午赤道經¶
　　　　　　　　　　度較準而所得之地平經¶
<pb:KR3f0018_WYG_016-14b>¶
　　　　　　　　　　緯度亦簡而易用距星測¶
　　　　　　　　　　他星倣此¶
<pb:KR3f0018_WYG_016-15a>¶
　　三恒星比測考經度¶
前用太陽經度推測各星經度尚恐所測未準又用¶
左右兩星比測中一星以考驗之彼此分秒相符方¶
為密合如原測得參宿第一星赤道經度實沈宫一¶
十九度三十分南河第二星赤道經度鶉首宫一十¶
八度零二分星宿第一星赤道經度鶉火宫一十八¶
度三十一分今用赤道儀先測得參宿第一星與南¶
河第二星相距二十八度三十二分以加參宿第一¶
<pb:KR3f0018_WYG_016-15b>¶
星赤道經度實沈宫一十九度三十分得南河第二¶
星赤道經度為鶉首宫一十八度零二分又測得南¶
河第二星與星宿第一星相距三十度二十九分以¶
減星宿第一星赤道經度鶉火宫一十八度三十一¶
分亦得南河第二星赤道經度為鶉首宫一十八度¶
零二分彼此參互考驗其數相同方知其不誤也¶
<pb:KR3f0018_WYG_016-16a>¶
　　推恒星赤道經緯度¶
恒星赤道經緯度逐嵗不同難以列表儀象志用加¶
分算法固簡捷而理則未精葢二分之後黄道度多¶
赤道度少二至之後黄道度少赤道度多恒星既依¶
黄道東行則升度差亦有増減况黄道與赤道斜交夏¶
至後赤道北之星漸差而近冬至後赤道北之星漸¶
差而逺緯度既差則經度亦必有差今立法以厯元¶
甲子年各星黄道經度加嵗差分得本年各星黄道¶
<pb:KR3f0018_WYG_016-16b>¶
經度然後用弧三角法推本年各星赤道經緯度設¶
例如左¶
　　　　　　　　　　設厯元甲子年河鼓第二¶
　　　　　　　　　　星黄道經度為星紀宫二¶
　　　　　　　　　　十七度一十分黄道北緯¶
　　　　　　　　　　度二十九度二十二分求¶
　　　　　　　　　　赤道經緯度如圖甲為赤¶
　　　　　　　　　　極乙為黄極甲乙相距二¶
　　　　　　　　　　十三度二十九分三十秒¶
<pb:KR3f0018_WYG_016-16b>¶
　　　　　　　　　　丙丁為赤道戊己為黄道¶
<pb:KR3f0018_WYG_016-17a>¶
　　　　　　　　　　戊為冬至己為夏至庚為¶
　　　　　　　　　　河鼓第二星當黄道之辛¶
　　　　　　　　　　當赤道之壬戊辛為黄道¶
　　　　　　　　　　經度距冬至二十七度一¶
　　　　　　　　　　十分即戊乙辛角庚辛為¶
　　　　　　　　　　星距黄道北二十九度二¶
　　　　　　　　　　十二分丙壬為距冬至赤¶
　　　　　　　　　　道經度即丙甲壬角庚壬¶
<pb:KR3f0018_WYG_016-17b>¶
　　　　　　　　　　為赤道北緯度即甲庚之¶
　　　　　　　　　　餘故用甲乙庚斜弧三角¶
　　　　　　　　　　形求甲庚弧及甲角此形¶
　　　　　　　　　　有甲乙邊二十三度二十¶
　　　　　　　　　　九分三十秒有乙角一百¶
　　　　　　　　　　五十二度五十分為戊乙¶
　　　　　　　　　　辛角之外角有乙庚弧六¶
　　　　　　　　　　十度三十八分為庚辛之¶
　　　　　　　　　　餘求得甲庚弧八十一度¶
<pb:KR3f0018_WYG_016-17b>¶
　　　　　　　　　　五十四分五十六秒與九¶
<pb:KR3f0018_WYG_016-18a>¶
　　　　　　　　　　十度相減餘八度零五分¶
　　　　　　　　　　零四秒即赤道北緯度又¶
　　　　　　　　　　求得甲角二十三度四十¶
　　　　　　　　　　一分五十八秒即距冬至¶
　　　　　　　　　　赤道經度為星紀宫二十¶
　　　　　　　　　　三度四十一分五十八秒¶
　　　　　　　　　　也若用加分算依儀象志¶
　　　　　　　　　　内載康熙十一年壬子河¶
<pb:KR3f0018_WYG_016-18b>¶
　　　　　　　　　　鼓第二星赤道經度為星¶
　　　　　　　　　　紀宫二十三度三十七分¶
　　　　　　　　　　緯度在赤道北八度九分¶
　　　　　　　　　　自癸丑年起算每年經度¶
　　　　　　　　　　加四十六秒一十二微緯¶
　　　　　　　　　　度加七秒四十八微至康¶
　　　　　　　　　　熙二十三年甲子計十二¶
　　　　　　　　　　年經度應加九分一十四¶
　　　　　　　　　　秒二十四微緯度應加一¶
<pb:KR3f0018_WYG_016-18b>¶
　　　　　　　　　　分三十三秒三十六微則¶
<pb:KR3f0018_WYG_016-19a>¶
　　　　　　　　　　甲子年河鼓第二星赤道¶
　　　　　　　　　　經度為星紀宮二十三度¶
　　　　　　　　　　四十六分一十四秒二十¶
　　　　　　　　　　四微緯度在赤道北八度¶
　　　　　　　　　　一十分三十三秒三十六¶
　　　　　　　　　　微較細推所得之數經度¶
　　　　　　　　　　多四分一十六秒二十四¶
　　　　　　　　　　微緯度多五分二十九秒¶
<pb:KR3f0018_WYG_016-19b>¶
　　　　　　　　　　三十六微十二年之間雖¶
　　　　　　　　　　所差無多然而積久則著¶
　　　　　　　　　　也¶
<pb:KR3f0018_WYG_016-20a>¶
　　七政宿度¶
日月五星皆有宿度古以十二宫定於二十八宿故¶
宿度逐嵗不同者經度亦因而不同今以二十八宿¶
厯於十二宫故宿度逐嵗有差而經度終古不變其¶
法以嵗差五十一秒按嵗積之與各宿第一星黄道¶
經度相加為本年黄道宿鈐乃於七政黄道經度内¶
減去相當黄道宿度餘即七政黄道宿度葢七政恒¶
星皆宗黄道故宿度亦以黄道推也至於日月交食¶
<pb:KR3f0018_WYG_016-20b>¶
則并用赤道宿因其闗於天行最著故於推算獨詳¶
然各宿赤道經緯度逐嵗不同須按推恒星赤道經¶
度法求得本年各宿第一星赤道經度為本年赤道¶
宿鈐乃於太陽太陰赤道經度内減去相當赤道宿¶
度餘即太陽太陰赤道宿度若夫測量中星每以大¶
星作距儀象志載康熙壬子年二十八宿距星及諸¶
大星赤道經緯度并每嵗經緯加減分為求赤道宿¶
度及測量中星之用其加減分所差無多而各星赤¶
道經緯度則以渾儀比測與推算多不合今用弧三¶
<pb:KR3f0018_WYG_016-20b>¶
角法推得厯元甲子年二十八宿及諸大星赤道經¶
<pb:KR3f0018_WYG_016-21a>¶
緯度并每嵗經緯加減分附恒星黄道經緯度表後¶
以為推步之捷徑云¶
<pb:KR3f0018_WYG_016-22a>¶
　　中星時刻¶
厯法最重中星有中星可以知時刻有時刻亦可以¶
知中星中星與時刻相符則恒星之經度可稽太陽¶
之躔次可驗而太陰與五星皆於是取徵焉中星求¶
時刻者以中星赤道經度(即本時正午/赤道經度)與本日太陽¶
赤道經度相減餘數變時自午正後起算即得時刻¶
時刻求中星者以本時太陽赤道經度與本時太陽¶
距午正後赤道經度相加即得本時正午赤道經度¶
<pb:KR3f0018_WYG_016-22b>¶
視本年某星赤道經度與正午赤道經度相合即為¶
某星方中若星之赤道經度小於正午赤道經度即¶
為某星偏西大於正午赤道經度即為某星偏東也¶
　　　　　　　　　　設心宿第二星康熙六十¶
　　　　　　　　　　年赤道經度為析木宫三¶
　　　　　　　　　　度一十分夏至日太陽赤¶
　　　　　　　　　　道經度為鶉首宫初度求¶
　　　　　　　　　　其方中之時刻如圖甲乙¶
　　　　　　　　　　丙丁為子午圈乙丁為地¶
<pb:KR3f0018_WYG_016-22b>¶
　　　　　　　　　　平戊為北極甲丙為赤道¶
<pb:KR3f0018_WYG_016-23a>¶
　　　　　　　　　　己庚為黄道辛為心宿第¶
　　　　　　　　　　二星當赤道之甲為析木¶
　　　　　　　　　　宫三度一十分即正午赤¶
　　　　　　　　　　道經度壬為太陽當赤道¶
　　　　　　　　　　之癸為鶉首宫初度則於¶
　　　　　　　　　　正午甲㸃析木宫三度一¶
　　　　　　　　　　十分内減癸㸃太陽赤道¶
　　　　　　　　　　經度鶉首宫初度餘甲癸¶
<pb:KR3f0018_WYG_016-23b>¶
　　　　　　　　　　弧五宫三度一十分變時¶
　　　　　　　　　　得十小時一十二分四十¶
　　　　　　　　　　秒自甲㸃午正初刻起算¶
　　　　　　　　　　得亥正初刻一十二分四十¶
　　　　　　　　　　秒即心宿第二星方中之¶
　　　　　　　　　　時刻也如以時刻求中星¶
　　　　　　　　　　則以本時太陽距正午十¶
　　　　　　　　　　小時一十二分四十秒變¶
　　　　　　　　　　赤道度得五宫三度一十¶
<pb:KR3f0018_WYG_016-23b>¶
　　　　　　　　　　分與本時太陽赤道經度¶
<pb:KR3f0018_WYG_016-24a>¶
　　　　　　　　　　鶉首宫初度相加得析木¶
　　　　　　　　　　宫三度一十分為本時正¶
　　　　　　　　　　午赤道經度與本年心宿¶
　　　　　　　　　　第二星赤道經度相合即¶
　　　　　　　　　　為心宿第二星方中也設¶
　　　　　　　　　　本日心宿第二星偏西二¶
　　　　　　　　　　度十五分求時刻則赤道¶
　　　　　　　　　　經度偏西如甲子乃以子¶
<pb:KR3f0018_WYG_016-24b>¶
　　　　　　　　　　甲二度五十分與甲㸃析¶
　　　　　　　　　　木宫三度一十分相加(因/偏)¶
　　　　　　　　　　(西故加若/偏東則減)得子㸃為析木¶
　　　　　　　　　　宫六度即正午赤道經度¶
　　　　　　　　　　内減癸㸃太陽赤道經度¶
　　　　　　　　　　鶉首宫初度餘子癸弧五¶
　　　　　　　　　　宫六度變時得十小時二¶
　　　　　　　　　　十四分自子㸃午正初刻¶
　　　　　　　　　　起算得亥正一刻九分即¶
<pb:KR3f0018_WYG_016-24b>¶
　　　　　　　　　　心宿第二星偏西二度五¶
<pb:KR3f0018_WYG_016-25a>¶
　　　　　　　　　　十分之時刻也如以時刻¶
　　　　　　　　　　求中星則以本時太陽距¶
　　　　　　　　　　正午十小時二十四分變¶
　　　　　　　　　　赤道度得五宫六度與本¶
　　　　　　　　　　時太陽赤道經度鶉首宫¶
　　　　　　　　　　初度相加得析木宫六度¶
　　　　　　　　　　為本時正午赤道經度内¶
　　　　　　　　　　減本年心宿第二星赤道¶
<pb:KR3f0018_WYG_016-25b>¶
　　　　　　　　　　經度析木宮三度一十分¶
　　　　　　　　　　(取本年恒星赤道/經度相近者用之)餘二度¶
　　　　　　　　　　五十分即為心宿第二星¶
　　　　　　　　　　偏西二度五十分也¶
<pb:KR3f0018_WYG_016-26a>¶
　　恒星出入地平¶
恒星隨宗動天東出西入旋轉有常因節氣有冬夏¶
晝夜有永短人居有南北故所見恒星出入地平之¶
時刻因時各異隨地不同也夫逐時皆有出入地平¶
之恒星逐星皆有出入地平之時刻可以測候而得¶
亦可以推步而知其法用本地北極髙度及本星赤道¶
經緯度求得本星與赤道同出入地平之度乃與本¶
時太陽赤道經度相減即得本星出入地平之時刻¶
<pb:KR3f0018_WYG_016-26b>¶
也¶
　　　　　　　　　　設如京師北極髙三十九¶
　　　　　　　　　　度五十五分角宿第一星¶
　　　　　　　　　　康熙六十年赤道經度為¶
　　　　　　　　　　夀星宫一十七度四十分¶
　　　　　　　　　　距赤道南緯度九度三十¶
　　　　　　　　　　九分一十秒清明時太陽¶
　　　　　　　　　　赤道經度為降婁宫一十¶
　　　　　　　　　　五度求其出入地平之時¶
<pb:KR3f0018_WYG_016-26b>¶
　　　　　　　　　　刻則先求本星與赤道同¶
<pb:KR3f0018_WYG_016-27a>¶
　　　　　　　　　　出入地平之度如圖甲乙¶
　　　　　　　　　　丙丁為子午圈乙丁為地¶
　　　　　　　　　　平戊為北極戊丁為京師¶
　　　　　　　　　　北極髙三十九度五十五¶
　　　　　　　　　　分甲丙為赤道甲乙為京¶
　　　　　　　　　　師赤道髙五十度零五分¶
　　　　　　　　　　己為赤道出入地平之度¶
　　　　　　　　　　即卯正酉正之位庚為角¶
<pb:KR3f0018_WYG_016-27b>¶
　　　　　　　　　　宿第一星當赤道之辛為¶
　　　　　　　　　　夀星宫一十七度四十分¶
　　　　　　　　　　庚辛為距赤道南緯度九¶
　　　　　　　　　　度三十九分一十秒辛巳¶
　　　　　　　　　　為星出入地平在卯後酉¶
　　　　　　　　　　前分(星在赤道南為卯後/酉前分星在赤道北)¶
　　　　　　　　　　(為卯前酉後分與太/陽出入地平之理同)乃用¶
　　　　　　　　　　已辛庚正弧三角形求辛¶
　　　　　　　　　　巳弧此形有辛直角有已¶
<pb:KR3f0018_WYG_016-27b>¶
　　　　　　　　　　角五十度零五分有庚辛¶
<pb:KR3f0018_WYG_016-28a>¶
　　　　　　　　　　弧九度三十九分一十秒¶
　　　　　　　　　　求得辛巳弧八度一十分¶
　　　　　　　　　　五十一秒以辛巳弧與辛¶
　　　　　　　　　　㸃夀星宫一十七度四十¶
　　　　　　　　　　分相加得夀星宫二十五¶
　　　　　　　　　　度五十分五十一秒為星¶
　　　　　　　　　　出地平時卯正赤道度(因/辛)¶
　　　　　　　　　　(巳弧為卯後分故加/若為卯前分則減)又以¶
<pb:KR3f0018_WYG_016-28b>¶
　　　　　　　　　　辛巳弧與辛㸃夀星宫一¶
　　　　　　　　　　十七度四十分相減得夀¶
　　　　　　　　　　星宫九度二十九分零九¶
　　　　　　　　　　秒為星入地平時酉正赤¶
　　　　　　　　　　道度(因辛巳弧為酉前分/故減若為酉後分則)¶
　　　　　　　　　　(加/)既得星出入地平時卯¶
　　　　　　　　　　正酉正赤道度則於星出¶
　　　　　　　　　　地平時卯正赤道度夀星¶
　　　　　　　　　　宫二十五度五十分五十¶
<pb:KR3f0018_WYG_016-28b>¶
　　　　　　　　　　一秒内減本日太陽赤道¶
<pb:KR3f0018_WYG_016-29a>¶
　　　　　　　　　　經度降婁宫一十五度(不/及)¶
　　　　　　　　　　(減者加十/二宫減之)餘六宫一十度¶
　　　　　　　　　　五十分五十一秒變時得¶
　　　　　　　　　　一十二小時四十三分二¶
　　　　　　　　　　十三秒自卯正後計之為¶
　　　　　　　　　　酉正二刻十三分二十三¶
　　　　　　　　　　秒即角宿第一星出地平¶
　　　　　　　　　　之時刻又於星入地平時¶
<pb:KR3f0018_WYG_016-29b>¶
　　　　　　　　　　酉正赤道度夀星宫九度¶
　　　　　　　　　　二十九分零九秒内減本¶
　　　　　　　　　　日太陽赤道經度降婁宫¶
　　　　　　　　　　一十五度餘五宫二十四¶
　　　　　　　　　　度二十九分零九秒變時¶
　　　　　　　　　　得一十一小時三十七分¶
　　　　　　　　　　五十七秒自酉正後計之¶
　　　　　　　　　　為卯初二刻七分五十七¶
　　　　　　　　　　秒即角宿第一星入地平¶
<pb:KR3f0018_WYG_016-29b>¶
　　　　　　　　　　之時刻也¶
<pb:KR3f0018_WYG_016-30a>¶
　¶
　¶
　¶
　¶
　¶
　¶
　¶
　¶
<pb:KR3f0018_WYG_016-30b>¶
　¶
　¶
　¶
　¶
　¶
　¶
　¶
　¶
　¶
<pb:KR3f0018_WYG_016-30b>¶
御製歴象考成上編卷十六¶
