# -*- mode: mandoku-view; -*-
#+TITLE: 御製歷象考成
#+DATE: 2015-08-24 23:09:47.942542
#+PROPERTY: ID KR3f0018
#+PROPERTY: BASEEDITION WYG    
#+PROPERTY: JUAN 上編卷六
<pb:KR3f0018_WYG_006-1a>¶
　欽定四庫全書¶
御製厯象考成上編卷六¶
　　交食厯理一(日食月食合/)¶
　　　交食總論¶
　　　朔望有平實之殊¶
　　　朔望用時¶
　　　求日月距地與地半徑之比例¶
　　　日月視徑¶
<pb:KR3f0018_WYG_006-1b>¶
　　　求日月實徑與地徑之比例¶
　　　地影半徑¶
<pb:KR3f0018_WYG_006-2a>¶
　　交食總論¶
太隂及於黄白二道之交因生薄蝕故名交食然白¶
道出入黄道南北太隂每月必兩次過交而或食或¶
否何也月追及於日而無距度為朔距日一百八十¶
度為望此皆為東西同經其入交也正當黄道而無¶
緯度是為南北同緯雖入交而非朔望則同緯而不¶
同經當朔望而不入交則同經而不同緯皆無食必¶
經緯同度而後有食也盖合朔時月在日與地之間¶
<pb:KR3f0018_WYG_006-2b>¶
人目仰觀與日月一線參直則月掩蔽日光即為日¶
食望時地在日與月之間亦一線參直地蔽日光而¶
生闇影其體尖圓是為闇虚月入其中則為月食也¶
按日為陽精星月皆借光焉月去日逺去人近合朔¶
之頃特能下蔽人目而不能上侵日體故食分時刻¶
南北迥殊東西異視也若夫月食則月入闇虚純為¶
晦魄故九有同觀但時刻有先後耳至於推步之法¶
日食須用髙下南北東西三差委曲詳密而月食惟¶
論入影之先後淺深無諸視差之繁故先總論交食¶
<pb:KR3f0018_WYG_006-2b>¶
之理次論月食乃及日食因日食立法較難故後論¶
<pb:KR3f0018_WYG_006-3a>¶
加詳焉¶
　　　　　　　　　　　如圖合朔時月在地與日¶
　　　　　　　　　　　之間人在地面居甲者見¶
　　　　　　　　　　　月全掩日居乙者見月掩¶
　　　　　　　　　　　日之半居丙者但見日月¶
　　　　　　　　　　　兩周相切而不相掩故日¶
　　　　　　　　　　　食隨地不同乃月蔽人日¶
　　　　　　　　　　　不見日光而日體初無異¶
<pb:KR3f0018_WYG_006-3b>¶
　　　　　　　　　　　也¶
　　　　　　　　　　　如地在日月之間日大地¶
　　　　　　　　　　　小地向日之面為晝背日¶
　　　　　　　　　　　之面則生尖影人在影中¶
　　　　　　　　　　　不見日光為夜望時月入¶
　　　　　　　　　　　影中而不能借日光全為¶
　　　　　　　　　　　晦魄故月食為普天同視¶
　　　　　　　　　　　也¶
<pb:KR3f0018_WYG_006-4a>¶
　　朔望有平實之殊¶
日月相㑹為朔相對為望而朔望又有平實之殊平¶
朔望者日月之平行度相㑹相對也實朔望者日月¶
之實行度相㑹相對也故平朔望與實朔望相距之¶
時刻以兩實行相距之度為準盖兩實行相距之度¶
以兩均數相加減而得而兩朔望相距之時刻則以¶
兩實行相距之度變為時刻以加減平朔望而得實¶
朔望故兩實行相距無定度則兩朔望相距亦無定¶
<pb:KR3f0018_WYG_006-4b>¶
時也¶
　　　　　　　　　　　如圖甲為地心即日月本¶
　　　　　　　　　　　天心乙為月本輪心丙為¶
　　　　　　　　　　　日本輪心(日月止用本輪/者因明平實之)¶
　　　　　　　　　　　(理取其易/於辨析也)兩輪心俱在甲¶
　　　　　　　　　　　乙丙及甲乙丁直線上為¶
　　　　　　　　　　　平朔望而丙為黄道上平¶
　　　　　　　　　　　朔之度丁為黄道上平望¶
　　　　　　　　　　　之度如日在本輪之戊月¶
<pb:KR3f0018_WYG_006-4b>¶
　　　　　　　　　　　在本輪之己或在本輪之¶
<pb:KR3f0018_WYG_006-5a>¶
　　　　　　　　　　　庚俱在甲己戊辛及甲庚¶
　　　　　　　　　　　壬直線上則為實朔望而¶
　　　　　　　　　　　辛為黄道上實朔之度壬¶
　　　　　　　　　　　為黄道上實望之度也¶
　　　　　　　　　　　如平朔望在丙在丁而日¶
　　　　　　　　　　　在戊月在己或在庚則日¶
　　　　　　　　　　　之實行度在辛相對之度¶
　　　　　　　　　　　在壬而辛丙及壬丁皆為¶
<pb:KR3f0018_WYG_006-5b>¶
　　　　　　　　　　　加均乃實行過於平行之¶
　　　　　　　　　　　度月之實行度朔在癸望¶
　　　　　　　　　　　在子而癸丙及子丁皆為¶
　　　　　　　　　　　減均乃實行不及平行之¶
　　　　　　　　　　　度故以辛丙加均與癸丙¶
　　　　　　　　　　　減均相併得癸辛弧為兩¶
　　　　　　　　　　　實行相距之度亦即實朔¶
　　　　　　　　　　　距平朔之度以壬丁加均¶
　　　　　　　　　　　與子丁減均相併得子壬¶
<pb:KR3f0018_WYG_006-5b>¶
　　　　　　　　　　　弧為兩實行相距之度亦¶
<pb:KR3f0018_WYG_006-6a>¶
　　　　　　　　　　　即實望距平望之度也此¶
　　　　　　　　　　　日為加均月為減均故日¶
　　　　　　　　　　　實行在月實行之前為實¶
　　　　　　　　　　　朔望在平朔望之後必計¶
　　　　　　　　　　　月得若干時分而後行過¶
　　　　　　　　　　　癸辛弧及子壬弧始能與¶
　　　　　　　　　　　日相㑹相對故以癸辛弧¶
　　　　　　　　　　　及子壬弧變為時分以加¶
<pb:KR3f0018_WYG_006-6b>¶
　　　　　　　　　　　平朔望而得實朔望也若¶
　　　　　　　　　　　日為減均月為加均則日¶
　　　　　　　　　　　實行在月實行之後而實¶
　　　　　　　　　　　朔望在平朔望之前即以¶
　　　　　　　　　　　實行相距之時分減平朔¶
　　　　　　　　　　　望而得實朔望其理亦同¶
　　　　　　　　　　　也¶
　　　　　　　　　　　如平朔望在丙在丁而日¶
　　　　　　　　　　　在戊月在己或在庚則日¶
<pb:KR3f0018_WYG_006-6b>¶
　　　　　　　　　　　之實行度在辛相對之度¶
<pb:KR3f0018_WYG_006-7a>¶
　　　　　　　　　　　在壬而辛丙及壬丁皆為¶
　　　　　　　　　　　減均乃實行不及平行之¶
　　　　　　　　　　　度月之實行度朔在癸望¶
　　　　　　　　　　　在子而癸丙及子丁亦皆¶
　　　　　　　　　　　為減均乃實行不及平行¶
　　　　　　　　　　　之度故以辛丙減均與癸¶
　　　　　　　　　　　丙減均相減餘辛癸弧為¶
　　　　　　　　　　　兩實行相距之度亦即實¶
<pb:KR3f0018_WYG_006-7b>¶
　　　　　　　　　　　朔距平朔之度以壬丁減¶
　　　　　　　　　　　均與子丁減均相減餘壬¶
　　　　　　　　　　　子弧為兩實行相距之度¶
　　　　　　　　　　　亦即實望距平望之度也¶
　　　　　　　　　　　此日之減均大於月之減¶
　　　　　　　　　　　均故日實行在月實行之¶
　　　　　　　　　　　後而實朔望在平朔望之¶
　　　　　　　　　　　前必計月己行過與日相¶
　　　　　　　　　　　㑹相對若干時分為辛癸¶
<pb:KR3f0018_WYG_006-7b>¶
　　　　　　　　　　　弧及壬子弧故以辛癸弧¶
<pb:KR3f0018_WYG_006-8a>¶
　　　　　　　　　　　及壬子弧變為時分以減¶
　　　　　　　　　　　平朔望而得實朔望也若¶
　　　　　　　　　　　日之減均小於月之減均¶
　　　　　　　　　　　則日實行在月實行之前¶
　　　　　　　　　　　而實朔望在平朔望之後¶
　　　　　　　　　　　即以實行相距之時分加¶
　　　　　　　　　　　平朔望而得實朔望其理¶
　　　　　　　　　　　亦同也¶
<pb:KR3f0018_WYG_006-8b>¶
　　　　　　　　　　　如平朔望在丙在丁而日¶
　　　　　　　　　　　在戊月在己或在庚則日¶
　　　　　　　　　　　之實行度在辛相對之度¶
　　　　　　　　　　　在壬而辛丙及壬丁皆為¶
　　　　　　　　　　　加均乃實行過於平行之¶
　　　　　　　　　　　度月之實行度朔在癸望¶
　　　　　　　　　　　在子而癸丙及子丁亦皆¶
　　　　　　　　　　　為加均乃實行過於平行¶
　　　　　　　　　　　之度故以辛丙加均與癸¶
<pb:KR3f0018_WYG_006-8b>¶
　　　　　　　　　　　丙加均相減餘辛癸弧為¶
<pb:KR3f0018_WYG_006-9a>¶
　　　　　　　　　　　兩實行相距之度亦即實¶
　　　　　　　　　　　朔距平朔之度也以壬丁¶
　　　　　　　　　　　加均與子丁加均相減餘¶
　　　　　　　　　　　壬子弧為兩實行相距之¶
　　　　　　　　　　　度亦即實望距平望之度¶
　　　　　　　　　　　也此日之加均大於月之¶
　　　　　　　　　　　加均故日實行在月實行¶
　　　　　　　　　　　之前而實朔望在平朔望¶
<pb:KR3f0018_WYG_006-9b>¶
　　　　　　　　　　　之後必計月得若干時分¶
　　　　　　　　　　　而後行過辛癸弧及壬子¶
　　　　　　　　　　　弧始能與日相㑹相對故¶
　　　　　　　　　　　以辛癸弧及壬子弧變為¶
　　　　　　　　　　　時分以加平朔望而得實¶
　　　　　　　　　　　朔望也若日之加均小於¶
　　　　　　　　　　　月之加均則日實行在月¶
　　　　　　　　　　　實行之後而實朔望在平¶
　　　　　　　　　　　朔望之前即以實行相距¶
<pb:KR3f0018_WYG_006-9b>¶
　　　　　　　　　　　之時分減平朔望而得實¶
<pb:KR3f0018_WYG_006-10a>¶
　　　　　　　　　　　朔望其理亦同也¶
<pb:KR3f0018_WYG_006-11a>¶
　　朔望用時¶
太陽與太隂實行相㑹相對為實朔望但實朔望之¶
時刻按諸測驗猶有數分之差(或早或遲/差至一刻)以其猶非¶
用時也盖實朔望固兩曜實㑹實對之度而推算時¶
刻則仍以平行所臨之位為時皆依黄道而定今推¶
平行與實行既有盈縮差則時刻亦有增減又時刻¶
以赤道為主而黄道赤道既有升度差則時刻亦有¶
進退故必以本時太陽均數與升度差俱變為時分¶
<pb:KR3f0018_WYG_006-11b>¶
以加減實朔望之時刻為朔望用時乃與測驗脗合¶
此即日躔時差加減之理也¶
<pb:KR3f0018_WYG_006-12a>¶
　　求日月距地與地半徑之比例¶
太陽太隂距地之逺近日躔月離地半徑差篇言之¶
詳矣顧求地半徑差止用最髙最卑中距三限而交¶
食之日月視徑以及影徑影差則逐度不同且太隂¶
在最髙兩弦尤髙太陰在最卑兩弦尤卑交食在朔¶
望其髙卑皆不及兩弦故欲求日月逐度之髙必先¶
定最髙最卑中距之距地心線今依日月諸輪之行¶
求得太陽在最髙距地心一○一七九二○八(本/半)　(天/徑)¶
<pb:KR3f0018_WYG_006-12b>¶
(加本輪半徑/減均輪半徑)其與地半徑之比例為一與一千一百¶
六十二(詳日躔/厯理)中距距地心一○○○六四二一(求/均)¶
(數時並求太陽距/地心之邉即得)其與地半徑之比例為一與一千¶
一百四十二最卑距地心九八二○七九二(本天半/徑減本)¶
(輪半徑加/均輪半徑)其與地半徑之比例為一與一千一百二¶
十一太陰在最髙朔望時距地心一○一七二五○¶
○(本天半徑加負圏半徑減均輪半徑又減次輪半/徑又減次均輪半徑即得俱詳月離二三均數圖)¶
其與地半徑之比例為一與五十八又百分之一十¶
六中距朔望時距地心九九二○二七三(求初均數/時並求太)¶
<pb:KR3f0018_WYG_006-12b>¶
(陰距地心之邉内減次均輪半徑即得盖朔/望時無二三均但距地心少次均輪半徑耳)其與地¶
<pb:KR3f0018_WYG_006-13a>¶
半徑之比例為一與五十六又百分之七十二(詳月/離地)¶
(半徑差篇最髙最/卑皆以此為比例)最卑朔望時距地心九五九二五¶
○○(本天半徑減負圏半徑加均輪半徑/又加次輪半徑減次均輪半徑即得)其與地半¶
徑之比例為一與五十四又百分之八十四如求太¶
陽在最髙前後四十度距地心與地半徑之比例則¶
以太陽最髙距地心一○一七九二○八為一率一¶
千一百六十二為二率太陽在最髙前後四十度之¶
距地心線一○一三九八九八為三率得四率一千¶
<pb:KR3f0018_WYG_006-13b>¶
一百五十七即當時日距地與地半徑之比例也求¶
月距地之法倣此¶
<pb:KR3f0018_WYG_006-14a>¶
　　日月視徑¶
日月之徑為食分淺深之原所關甚大但人目所見¶
者非實徑乃視徑也實徑為一定之數而視徑則隨¶
時不同盖凡物逺則見小近則見大日月之行有髙¶
卑其去地之逺近逐日不同故其視徑之小大亦不¶
等數年以來精推實測得太陽最髙之徑為二十九¶
分五十九秒最卑之徑為三十一分零五秒比舊定¶
日徑最髙少一秒最卑多五秒朔望時太陰最髙之¶
<pb:KR3f0018_WYG_006-14b>¶
徑為三十一分四十七秒最卑之徑為三十三分四¶
十二秒比舊定月徑最髙多一分一十七秒最卑少¶
五十八秒而以日月髙卑比例推算今數為密兹将¶
測算之術詳著於篇¶
　　　　　　　　　　　測太陽徑一法用正表倒¶
　　　　　　　　　　　表各取日中之影求其髙¶
　　　　　　　　　　　度兩髙度之較即太陽之¶
　　　　　　　　　　　徑也盖正表之影乃太陽¶
　　　　　　　　　　　上邊之光射及表之上邉¶
<pb:KR3f0018_WYG_006-14b>¶
　　　　　　　　　　　其所得為太陽上邊距地¶
<pb:KR3f0018_WYG_006-15a>¶
　　　　　　　　　　　平之髙度倒表之影乃太¶
　　　　　　　　　　　陽下邊之光射及表之下¶
　　　　　　　　　　　邊其所得為太陽下邉距¶
　　　　　　　　　　　地平之髙度故兩髙度之¶
　　　　　　　　　　　較即太陽之徑也¶
　　　　　　　　　　　一法用儀器測得太陽午¶
　　　　　　　　　　　正之髙度復用正表測影¶
　　　　　　　　　　　亦求其髙度兩髙度之較¶
<pb:KR3f0018_WYG_006-15b>¶
　　　　　　　　　　　即太陽之半徑也盖儀器¶
　　　　　　　　　　　所得者太陽中心之度表¶
　　　　　　　　　　　影所得者太陽上邊之度¶
　　　　　　　　　　　故兩髙度相較即得太陽¶
　　　　　　　　　　　之半徑也¶
　　　　　　　　　　　一法用中表正表各取日¶
　　　　　　　　　　　中之影求其髙度兩髙度¶
　　　　　　　　　　　之較即太陽之半徑也盖¶
　　　　　　　　　　　中表係横梁上下皆空太¶
<pb:KR3f0018_WYG_006-15b>¶
　　　　　　　　　　　陽上邊之光射横梁之下¶
<pb:KR3f0018_WYG_006-16a>¶
　　　　　　　　　　　面太陽下邊之光射横梁¶
　　　　　　　　　　　之上面其所生之影必當¶
　　　　　　　　　　　太陽之中心故以中表所¶
　　　　　　　　　　　測之髙度與正表所得太¶
　　　　　　　　　　　陽上邊之髙度相較即得¶
　　　　　　　　　　　半徑也¶
　　　　　　　　　　　一法治一暗室令甚黝黒¶
　　　　　　　　　　　於室頂上開小圓孔(徑一/寸或)¶
<pb:KR3f0018_WYG_006-16b>¶
　　　　　　　　　　　(半/寸)以透日光孔面頂平不¶
　　　　　　　　　　　可欹側室内置平案孔中¶
　　　　　　　　　　　心懸垂線至案中線正午¶
　　　　　　　　　　　時日光射於案上必成撱¶
　　　　　　　　　　　圓形爰従案上對垂線處¶
　　　　　　　　　　　量至撱圓形之前後兩界¶
　　　　　　　　　　　垂線至前界加孔之半徑¶
　　　　　　　　　　　為前影垂線至後界減去¶
　　　　　　　　　　　孔之半徑為後影乃以垂¶
<pb:KR3f0018_WYG_006-16b>¶
　　　　　　　　　　　線(即孔距/案面)為一率前後影¶
<pb:KR3f0018_WYG_006-17a>¶
　　　　　　　　　　　各為二率半徑一千萬為¶
　　　　　　　　　　　三率得四率並查八線表¶
　　　　　　　　　　　之餘切線得前後影之兩¶
　　　　　　　　　　　髙度相減之較即太陽之¶
　　　　　　　　　　　全徑也盖太陽上邊之光¶
　　　　　　　　　　　従孔南界射入至案為撱¶
　　　　　　　　　　　圓形之前界與正表之理¶
　　　　　　　　　　　同太陽下邊之光従孔北¶
<pb:KR3f0018_WYG_006-17b>¶
　　　　　　　　　　　界射入至案為撱圓形之¶
　　　　　　　　　　　後界與倒表之理同故兩¶
　　　　　　　　　　　髙度之較即為太陽之徑¶
　　　　　　　　　　　也至於前後影必加減孔¶
　　　　　　　　　　　之半徑者因量影時俱對¶
　　　　　　　　　　　孔之中心起算然前影則¶
　　　　　　　　　　　自孔之南界入在中心之¶
　　　　　　　　　　　前而後影則自孔之北界¶
　　　　　　　　　　　入在中心之後較之中心¶
<pb:KR3f0018_WYG_006-17b>¶
　　　　　　　　　　　並差一半徑故必須加減¶
<pb:KR3f0018_WYG_006-18a>¶
　　　　　　　　　　　半徑而後立算也¶
　　　　　　　　　　　測太陰徑一法春秋分望¶
　　　　　　　　　　　時用版或墻為表以其西¶
　　　　　　　　　　　界當正午線人在表北依¶
　　　　　　　　　　　不動之處候太隂之西周¶
　　　　　　　　　　　切於正午線看時辰表是¶
　　　　　　　　　　　何時刻俟太陰體過完其¶
　　　　　　　　　　　東周纔離正午線復看時¶
<pb:KR3f0018_WYG_006-18b>¶
　　　　　　　　　　　辰表是何時刻乃計太陰¶
　　　　　　　　　　　過正午線共得㡬何時刻¶
　　　　　　　　　　　以時刻變度(每時之四/分為一度)内¶
　　　　　　　　　　　減本時分之太陰行度餘¶
　　　　　　　　　　　即太陰之徑也¶
　　　　　　　　　　　一法兩人各用儀器候太¶
　　　　　　　　　　　陰當正午時同時並測一¶
　　　　　　　　　　　測其上弧髙度一測其下¶
　　　　　　　　　　　弧髙度兩髙度之較即太¶
<pb:KR3f0018_WYG_006-18b>¶
　　　　　　　　　　　隂之徑也¶
<pb:KR3f0018_WYG_006-19a>¶
　　　　　　　　　　　一法用附近恒星以紀限¶
　　　　　　　　　　　儀測其距太陰左右兩弧¶
　　　　　　　　　　　之度其兩距度之較即太¶
　　　　　　　　　　　陰之徑也¶
　　　　　　　　　　　以上諸法逐時測量即得¶
　　　　　　　　　　　太陽太陰自髙及卑之各¶
　　　　　　　　　　　半徑以立表又法不用逐¶
　　　　　　　　　　　時測量止測得最髙最卑¶
<pb:KR3f0018_WYG_006-19b>¶
　　　　　　　　　　　時之兩半徑相減用其較¶
　　　　　　　　　　　數與本輪之矢度為比例¶
　　　　　　　　　　　即可得髙卑間之各半徑¶
　　　　　　　　　　　數也如太陽最髙之徑為¶
　　　　　　　　　　　二十九分五十九秒最卑¶
　　　　　　　　　　　之徑為三十一分零五秒¶
　　　　　　　　　　　相差一分零六秒化為六¶
　　　　　　　　　　　十六秒今求距髙卑前後¶
　　　　　　　　　　　六十度之視徑則命本輪¶
<pb:KR3f0018_WYG_006-19b>¶
　　　　　　　　　　　徑為二千萬為一率六十¶
<pb:KR3f0018_WYG_006-20a>¶
　　　　　　　　　　　度之矢五百萬為二率徑¶
　　　　　　　　　　　差六十六秒為三率得四¶
　　　　　　　　　　　率一十六秒半以加最髙¶
　　　　　　　　　　　之徑二十九分五十九秒¶
　　　　　　　　　　　得三十分一十五秒半為¶
　　　　　　　　　　　最髙前後六十度之視徑¶
　　　　　　　　　　　以減最卑之徑三十一分¶
　　　　　　　　　　　零五秒得三十分四十八¶
<pb:KR3f0018_WYG_006-20b>¶
　　　　　　　　　　　秒半為最卑前後六十度¶
　　　　　　　　　　　之視徑也太陰之法並同¶
<pb:KR3f0018_WYG_006-21a>¶
　　求日月實徑與地徑之比例¶
日月地三體各有大小之比例日最大地次之月最¶
小新法厯書載日徑為地徑之五倍有餘月徑為地¶
徑之百分之二十七强今依其法用日月髙卑兩限¶
各數推之所得實徑之數日徑為地徑之五倍又百¶
分之七月徑為地徑之百分之二十七弱皆與舊數¶
大致相符足徵其説之有據而非誣也¶
　　　　　　　　　　　凡明暗兩體相對明體施¶
<pb:KR3f0018_WYG_006-21b>¶
　　　　　　　　　　　光暗體受之其背即生黑¶
　　　　　　　　　　　影若兩體同大則其影成¶
　　　　　　　　　　　平行長圓柱形其徑與原¶
　　　　　　　　　　　體相同其長至於無窮而¶
　　　　　　　　　　　無盡也如甲圖然若明體¶
　　　　　　　　　　　小暗體大則其影漸大成¶
　　　　　　　　　　　圓墩形其徑雖與原體相¶
　　　　　　　　　　　同其長至於無窮其底之¶
　　　　　　　　　　　大亦無窮也如乙圖然惟¶
<pb:KR3f0018_WYG_006-21b>¶
　　　　　　　　　　　明體大暗體小則其影漸¶
<pb:KR3f0018_WYG_006-22a>¶
　　　　　　　　　　　小成尖圓體其徑與原體¶
　　　　　　　　　　　等其下漸小而盡成鋭角¶
　　　　　　　　　　　如丙圖然使日小於地或¶
　　　　　　　　　　　與地等則地所生之影宜¶
　　　　　　　　　　　如甲乙兩圖其長無窮今¶
　　　　　　　　　　　地影不能掩熒惑何况嵗¶
　　　　　　　　　　　星以上諸星是地影之長¶
　　　　　　　　　　　有盡必如丙圖而日之大¶
<pb:KR3f0018_WYG_006-22b>¶
　　　　　　　　　　　於地也其理明矣又凡人¶
　　　　　　　　　　　目視物近則見大逺則見¶
　　　　　　　　　　　小如丁戊與己庚兩物同¶
　　　　　　　　　　　大人目視之成兩三角形¶
　　　　　　　　　　　丁戊近目其兩腰短故底¶
　　　　　　　　　　　之對角大己庚逺目其兩¶
　　　　　　　　　　　腰長故底之對角小若去¶
　　　　　　　　　　　人目有逺近而視之若等¶
　　　　　　　　　　　則逺者必大近者必小今¶
<pb:KR3f0018_WYG_006-22b>¶
　　　　　　　　　　　仰觀日月其徑畧等而日¶
<pb:KR3f0018_WYG_006-23a>¶
　　　　　　　　　　　去地甚逺月去地甚近則¶
　　　　　　　　　　　月必小於日也可知矣夫¶
　　　　　　　　　　　地徑小於日而地影之徑¶
　　　　　　　　　　　又漸小於地月過地影則¶
　　　　　　　　　　　食食時月入影中多厯時¶
　　　　　　　　　　　刻而後生光則月必小於¶
　　　　　　　　　　　地影月既小於地影則其¶
　　　　　　　　　　　必小於地也又何疑焉求¶
<pb:KR3f0018_WYG_006-23b>¶
　　　　　　　　　　　日實徑之法如圖甲為地¶
　　　　　　　　　　　心乙為日心甲乙為兩心¶
　　　　　　　　　　　相距乙甲丙角為日視半¶
　　　　　　　　　　　徑角乙丙為日半徑用甲¶
　　　　　　　　　　　乙丙直角三角形此形有¶
　　　　　　　　　　　丙直角有甲角十四分五¶
　　　　　　　　　　　十九秒三十微為日在最¶
　　　　　　　　　　　髙之視半徑有乙甲邊一¶
　　　　　　　　　　　千一百六十二為日在最¶
<pb:KR3f0018_WYG_006-23b>¶
　　　　　　　　　　　髙距地心之數求得乙丙¶
<pb:KR3f0018_WYG_006-24a>¶
　　　　　　　　　　　五又百分之七為日實半¶
　　　　　　　　　　　徑即為地半徑之五倍又¶
　　　　　　　　　　　百分之七也求月實徑之¶
　　　　　　　　　　　法倣此¶
<pb:KR3f0018_WYG_006-25a>¶
　　地影半徑¶
太陽照地而生地影太陰過影而生薄蝕凡食分之¶
淺深食時之乆暫皆視地影半徑之大小其所係固¶
非輕也但地影半徑之大小隨時變易其故有二一¶
緣太陽距地有逺近距地逺者影巨而長距地近者¶
影細而短此由太陽而變易者也一緣地影為尖圓¶
體近地麤而逺地細太陰行最卑距地近則過影之¶
麤處其徑大行最髙距地逺則過影之細處其徑小¶
<pb:KR3f0018_WYG_006-25b>¶
此由太陰而變易者也今依太陽在最髙所生之大¶
影為率而以太陰従髙及卑各距地心之地半徑數¶
求其相當之影半徑為影半徑表復求得太陽従髙¶
及卑所生之各影各求其太陰在中距所當之影半¶
徑俱與太陽在最髙所生之大影相較餘為影差列¶
於本表之下用時以太陰引數宫度查得影半徑復¶
以太陽引數宫度查得影差以減影半徑即得所求¶
之地影實半徑也¶
　　　　　如圖甲為地球乙丙皆為太陽乙為最¶
<pb:KR3f0018_WYG_006-25b>¶
　　　　　髙丙為最卑太陽従最髙乙發光則地¶
<pb:KR3f0018_WYG_006-26a>¶
　　　　　　影長大為丁己戊従最卑丙發光則地¶
　　　　　　影短小為丁庚戊太陰遇丁己戊大影¶
　　　　　　而在最髙辛則其所當之影徑如辛壬¶
　¶
　¶
　　　　　　在最卑癸則其所當之影徑如癸子若¶
　　　　　　太陰遇丁庚戊小影而在最髙辛則其¶
　　　　　　所當之影徑如丑寅在最卑癸則其所¶
<pb:KR3f0018_WYG_006-26b>¶
　　　　　　當之影徑如卯辰其兩半徑之較為辛¶
　　　　　　丑與癸卯是所謂影差也¶
　　　　　　求地影半徑有二法一用推算一用測¶
　¶
　¶
　　　　　　量而推算所得之數比測量所得之數¶
　　　　　　常多數分盖因太陽光大能侵削地影¶
　　　　　　故也如甲為地球乙丙丙丁為太陽實¶
<pb:KR3f0018_WYG_006-27a>¶
　　　　　　半徑従乙丁作兩線切地球戊己兩邊¶
　　　　　　而交於庚則成戊庚己影然太陽光芒¶
　　　　　　常溢於原體之外如辛壬従辛壬作兩¶
　¶
　¶
　　　　　　線切地球戊己兩邊而交於癸則成戊¶
　　　　　　癸己影而小於戊庚己影論其實則推¶
　　　　　　算之數為真欲合仰觀則測量之數為¶
<pb:KR3f0018_WYG_006-27b>¶
　　　　　　準故地影表所列之數皆小於推算之¶
　　　　　　數也¶
　　　　　　推算之法命地半徑甲己為一百分則¶
　　　　　　太陽實半徑丙丁為五百零七分(太陽/實徑)¶
　¶
　　　　　　(為地徑之五倍又百分之七今以地半/徑為一百分則太陽實半徑為五百零)¶
　　　　　　(七/分)以甲己與丙丁相減餘丙子四百零¶
　　　　　　七乃以丙子四百零七為一率太陽在¶
<pb:KR3f0018_WYG_006-28a>¶
　　　　　　最髙距地心之丙甲一十一萬六千二¶
　　　　　　百(即地半徑之一千/一百六十二倍)為二率甲己地半¶
　　　　　　徑一百為三率得四率甲庚二萬八千¶
　　　　　　五百五十為地影之長盖丙子甲勾股¶
　¶
　¶
　　　　　　形與甲己庚勾股形為同式形故其相¶
　　　　　　當各界皆可為比例也既得甲庚地影¶
<pb:KR3f0018_WYG_006-28b>¶
　　　　　　之長乃求得甲庚己角一十二分零二¶
　　　　　　秒又於甲庚地影之長内減去太陰在¶
　　　　　　中距朔望時距地心之甲丑五千六百¶
　　　　　　七十二(即地半徑之五十六/倍又百分之七十二)餘二萬二¶
　　　　　　千八百七十八為丑庚於是用丑庚寅¶
　¶
　¶
　　　　　　直角三角形求得丑寅八十有餘又用¶
　　　　　　甲丑寅直角三角形求得甲角四十八¶
<pb:KR3f0018_WYG_006-28b>¶
　　　　　　分三十四秒為太陰在中距時所過地¶
<pb:KR3f0018_WYG_006-29a>¶
　　　　　　影之半徑查地影半徑表為四十四¶
　　　　　　分四十三秒多三分五十一秒¶
　　　　　　測量之法如康熈五十六年丁酉八月¶
　　　　　　十七日月食其實引為二宫三度四十¶
　　　　　　一分零三秒距地心五十七地半徑零¶
　　　　　　百分之四十一測得緯度在黄道北三¶
　　　　　　十六分一十八秒月半徑為一十六分¶
　　　　　　一十秒食分為二十三分三十秒乃以¶
<pb:KR3f0018_WYG_006-29b>¶
　　　　　　黄道緯度三十六分一十八秒求得白¶
　　　　　　道緯度三十六分二十六秒為食甚距¶
　　　　　　緯與食分二十三分三十秒相加得五¶
　　　　　　十九分五十六秒内減月半徑一十六¶
　　　　　　分一十秒餘四十三分四十六秒為地¶
　　　　　　影半徑查地影半徑表為四十三分五¶
　　　　　　十四秒相差八秒乃本時太陽之影差¶
　　　　　　也(表數乃太陽在最髙之影/今太陽在八宫故差八秒)如圖子丑¶
　　　　　　寅為黄道卯辰己為白道卯子寅己為¶
<pb:KR3f0018_WYG_006-29b>¶
　　　　　　地影午丑為地影半徑未申酉為月未¶
<pb:KR3f0018_WYG_006-30a>¶
　　　　　　辰為月半徑月行白道従卯至辰距地¶
　　　　　　影心丑最近是為食甚午酉即為食分¶
　　　　　　辰戌為黄道緯度辰丑即白道緯度用¶
　　　　　　辰丑戌正弧三角形此形有辰角與黄¶
　　　　　　白交角等有戌直角有辰戌邊求得辰¶
　　　　　　丑為食甚距緯以午酉食分與辰丑距¶
　　　　　　緯相加成亥丑内減與月半徑未辰相¶
　　　　　　等之亥午餘午丑即為地影之半徑也¶
<pb:KR3f0018_WYG_006-30b>¶
　　　　　　推算所得之數既大於測量所得之數¶
　　　　　　則太陽光大之能侵削地影可知矣然¶
　　　　　　不得太陽之光分雖逐時測量又有影¶
　　　　　　差雜於其内則地影之大小終不能得¶
　　　　　　其真今立法以太陰在中距之地影半¶
　　　　　　徑四十四分四十三秒為準(前測月食/實引二宫)¶
　　　　　　(三度近中距而其影畧與表/合故以中距之地影為準)求太陽之¶
　　　　　　光分命地半徑甲巳為一百分則太陰¶
　　　　　　在中距朔望時距地心之甲丑為五千¶
<pb:KR3f0018_WYG_006-30b>¶
　　　　　　六百七十二丑甲寅角即為四十四分¶
<pb:KR3f0018_WYG_006-31a>¶
　　　　　　四十三秒用甲丑寅直角三角形求得¶
　　　　　　丑寅為七十三小餘七八甲寅為五千¶
　　　　　　六百七十二小餘四八又用甲巳寅直¶
　　　　　　角三角形(巳為/直角)求得巳甲寅角為八十¶
　¶
　¶
　　　　　　八度五十九分二十四秒於象限内減¶
　　　　　　去巳甲寅角又減去丑甲寅角餘一十¶
<pb:KR3f0018_WYG_006-31b>¶
　　　　　　五分五十三秒為卯甲己角乃用卯甲¶
　　　　　　己直角三角形(已為/直角)求得甲卯為一百¶
　　　　　　又千分之一甲卯内減去與丑寅相等¶
　　　　　　之甲辰餘二十六小餘二二一為辰卯¶
　　　　　　於是以卯辰寅勾股形(辰寅與/甲丑等)與卯甲¶
　¶
　¶
　　　　　　庚勾股形為比例得甲庚二萬一千六¶
　　　　　　百三十二即地影之長又以甲己庚勾¶
<pb:KR3f0018_WYG_006-31b>¶
　　　　　　股形與丙丁庚勾股形為比例得丙丁¶
<pb:KR3f0018_WYG_006-32a>¶
　　　　　　六百三十七即太陽之光分為地半徑¶
　　　　　　之六倍又百分之三十七也既得丙丁¶
　　　　　　太陽之光分又得甲庚地影之長乃於¶
　　　　　　甲庚内減太陰在最髙距地心之甲巳¶
　¶
　¶
　　　　　　五千八百一十六餘己庚一萬五千八¶
　　　　　　百一十六以甲卯庚勾股形與巳午庚¶
<pb:KR3f0018_WYG_006-32b>¶
　　　　　　勾股形為比例得巳午七十三小餘一¶
　　　　　　一又用甲巳午直角三角形求得甲角¶
　　　　　　四十三分一十三秒為太陰在最髙所¶
　　　　　　過地影之半徑於甲庚内減太陰在最¶
　　　　　　卑距地心之甲未五千四百八十四餘¶
　¶
　¶
　　　　　　未庚一萬六千一百四十八以甲卯庚¶
　　　　　　勾股形與未申庚勾股形為比例得未¶
<pb:KR3f0018_WYG_006-32b>¶
　　　　　　申七十四小餘六五又用甲未申直角¶
<pb:KR3f0018_WYG_006-33a>¶
　　　　　　三角形求得甲角四十六分四十八秒¶
　　　　　　為太陰在最卑所過地影之半徑比舊¶
　　　　　　表最髙多一十三秒最卑少一十二秒¶
　　　　　　盖舊表固由實測要亦準於太隂之髙¶
　　　　　　卑今測太陰之在最髙較舊數為稍卑¶
　　　　　　故月徑大而影徑亦大太陰之在最卑¶
　　　　　　較舊數為稍髙故月徑小而影徑亦小¶
　　　　　　然月徑約以三十分為十分影徑差一¶
<pb:KR3f0018_WYG_006-33b>¶
　　　　　　十二秒食分止差四秒固不失為密合¶
　　　　　　况影徑隨月徑而大小尤不致舛謬也¶
　　　　　　於是以隨時太陰距地心之地半徑數¶
　　　　　　各與地影之長相減以求得地影之半¶
　　　　　　徑線又各求其相當之角即得太陰隨¶
　　　　　　時之影半徑以立表¶
　　　　　　求影差之法用太陽在最髙所生之長¶
　　　　　　影求得太陰在中距時所當之影半徑¶
　　　　　　四十四分四十三秒為率而以太陽在¶
<pb:KR3f0018_WYG_006-33b>¶
　　　　　　最卑所生之短影亦求得太陰在中距¶
<pb:KR3f0018_WYG_006-34a>¶
　　　　　　　所當之影半徑為四十四分零八秒相¶
　　　　　　　差三十五秒為太陽最髙最卑兩限之¶
　　　　　　　影差其餘影差俱依此例推之¶
　¶
　¶
　¶
　¶
　¶
<pb:KR3f0018_WYG_006-34b>¶
　¶
　¶
　¶
　¶
　¶
　¶
　¶
　¶
　¶
<pb:KR3f0018_WYG_006-34b>¶
御製厯象考成上編卷六¶
